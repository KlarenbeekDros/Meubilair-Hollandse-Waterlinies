# Meubilair Hollandse Waterlinies

// <i>Ga naar https://www.liniemeubilair.nl voor het nieuwste liniemeubilair</i> //


Dit platform is een digitaal handboek voor de toepassing van meubilair in de Hollandse Waterlinies; Een voor Nederlandse begrippen groots en complex militiar verdedigingssysteem, dat van grofweg Napoleon tot de Tweede Wereldoorlog dienst heeft gedaan en recentelijk de status Unesco Werelderfgoed heeft gekregen (https://www.unesco.nl/nl/erfgoed/hollandse-waterlinies-0, https://whc.unesco.org/en/list/759/). 

Het meubilair is speciaal ontwikkeld voor de gebruiker van dit spannende gebied en kan worden toegepast bij of op de vele verdedigingswerken of in het buitengebied, voor de recreant, toerist, fortgebruikers, bewoner of bezoeker. Het doel van het meubilair is om het specifieke karakter van dit 'geheime' gebied sober, doelmatig en eenduidig te houden in stijl en identiteit. Dit is voortgekomen uit historisch en ontwerpend onderzoek van Klarenbeek & Dros naar de geschiedenis van meubels zoals toegepast in de (Nieuwe) Hollandse Waterlinies. Zo heeft het huidige ontwerp parallelen met hoe ten tijde van het functioneren van de linies om werd gegaan productie en gebruik van meubilair. Hiervoor waren net als voor de vele betonwerken zoals de groepsschuilplaatsen en forten tekeningen en richtlijnen opgesteld door ondere andere de Genie, die aangehouden werden door uitvoerende partijen zoals lokale producenten en aannemers. Zo ook de blauwdrukken van het fortenmeubilair, die Klarenbeek & Dros bij en met de Coehoorn stichting terugvonden; Archiefmateriaal van het 1ste genie commandement uit 1891. Maar ook de beschrijvingen en richtlijnen, zoals de rond de forten strategisch gekweekte eiken, die ten tijde van dreiging ingezet konden voor een veelheid aan toepassingen. Het gebruik van lokale grondstoffen, zoals het hout voor meubels of stro voor bedden, was destijds puur functioneel en ulititair, nu passend binnen het huidige streven naar duurzaamheid en circulaire productie. Het huidige meubilair herintroduceert dit concept, zowel inhoudelijk als visueel; Zo zijn de tekeningen openbaar gemaakt, ontworpen voor de lokale maker, gebaseerd op huidig lokaal voorhanden duurzame en gestandaardiseerde grondstoffen, waardoor het zo inclusief, sociaal en lokaal mogelijk geproduceerd kan worden, door lokale uitvoerende partijen.

De herinterpretatie van het meubilair, in opdracht van Provincie Utrecht, is voortgekomen en een vervolg van het Liniemeubilair voor de Nieuwe Hollandse Waterlinie zoals vanaf 2010 in opdracht van de Provincie Gelderland, Ministerie, en verscheidene gemeenten is geplaastst en te vinden in gebied van de Nieuwe Hollandse Waterlinie. Hier vindt u informatie, gebruikhandleidingen, bouwtekeningen, digitale files en producenten van het Liniemeubilair. Dit open source platform biedt handvatten aan ondernemers in het gebied van de Nieuwe Hollandse Waterlinie. We bieden ontwerpen ter ondersteuning van de inrichting van forten en werken, informatievoorziening, banken, afvalbakken, hekwerken en verlichting. 

Ons doel is te komen tot een heldere identiteit en uitstraling gebaseerd op de cultuur historische waarden van de Nieuwe Hollandse Waterlinie, waar alle uiteenlopende betrokken partijen, ondernemers en gebruikers van het gebied vrij gebruik van kunnen maken en toepassen.

(https://www.liniemeubilair.nl)

![Image](https://user-images.githubusercontent.com/117828831/201355275-69bb22dc-4032-4aa5-a6a7-15a62210079e.jpg)

---

Om eenheid, rust en herkenbaarheid aan te brengen in
de vele eigentijdse toevoegingen aan de Nieuwe
Hollandse Waterlinie is er een catalogus ontwikkeld; het
Handboek Meubilair Nieuwe Hollandse Waterlinie. Dit
handboek bevat ontwerpen voor receatieve elementen,
zoals bankjes, picknicksets, informatieborden, hekwerken en taludtrappen. Door eenheid in vormgeving, kleur
en materiaalgebruik wordt verrommeling van de
Waterlinie voorkomen en de herkenbaarheid versterkt.
Het zijn eigentijdse ontwerpen, ge√Ønspireerd op de
historisch-militaire elementen van de Linie, passend in
het Waterliniekarakter. Het handboek is uitgewerkt in
bestekstekeningen voor de diverse onderdelen.
Belangrijke kenmerken van het Liniemeubilair zijn
soberheid, terughoudendheid en utilitaire bouw. De
materialen zijn zwart metaal, inlands eiken en beton. Het
kleurenpalet bestaat uit lichtgrijs, eikenhoutkleur en
zwart. Kenmerkend is de introductie van het zwart stalen
W-profiel. Deze tot een W gevouwen metalen paal
versterkt de eigenheid van de Linie en kan op diverse
manieren worden ingezet, zoals bij de hekwerken op
forten, als afrastering bij de batterijen en als drager van
informatiebordjes.
Het Handboek Liniemeubilair wordt continu aangescherpt
met praktijkervaringen. De website Hollandse Waterlinie
geeft de actuele stand van zaken weer.
