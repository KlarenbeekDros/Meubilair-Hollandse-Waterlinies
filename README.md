# Meubilair Hollandse Waterlinies

Dit platform is een digitaal handboek voor de toepassing van meubilair in de Hollandse Waterlinies; Een voor Nederlandse begrippen groots en complex militiar verdedigingssysteem, dat van grofweg Napoleon tot de Tweede Wereldoorlog dienst heeft gedaan en nu tot Unesco Werelderfgoed is betiteld. Het meubilair is speciaal ontwikkeld voor de gebruiker van dit spannende gebied, en kan worden toegepast bij of op de vele verdegigingswerken of in het buitengebied, voor de recreant, toerist, fortgebruikers, bewoner of bezoeker. Het doel van het meubilair is om het specifieke karakter van dit 'geheime' gebied eenduidig te houden in stijl en identiteit. En is voortgekomen uit historisch en ontwerpend onderzoek van Klarenbeek & Dros naar de geschiedenis van meubels zoals toegepast in de (Nieuwe) Hollandse waterlinies. Zo heeft het huidige ontwerp parallelen met hoe ten tijde van het functioneren van de linies om werd gegaan productie en gebruik van meubilair. Hiervoor waren net als voor de vele betonwerken zoals de groepsschuilplaatsen en forten tekeningen en richtlijnen opgesteld door ondere andere de Genie, die aangehouden werden door uitvoerende partijen zoals lokale producenten en aannemers. Zo ook de blauwdrukken van het fortenmeubilair, die Klarenbeek & Dros bij en met de Coehoorn stichting terugvonden; Archiefmateriaal van het 1ste genie commandement uit 1891. Maar ook de beschrijvingen en richtlijnen, zoals de rond de forten strategisch gekweekte eiken, die ten tijde van dreiging ingezet konden voor een veelheid aan toepassingen. Het gebruik van lokale grondstoffen, zoals het hout voor meubels of stro voor bedden, was destijds puur functioneel en ulititair, maar nu passend binnen het huidige streven naar duurzaamheid en circulaire productie. Het huidige meubilair herintroduceert dit concept, zowel inhoudelijk als visueel; Zo zijn de tekeningen openbaar gemaakt, ontworpen voor de lokale maker, gebaseerd op huidig lokaal voorhanden duurzame en gestandaardiseerde grondstoffen, waardoor het zo inclusief, sociaal en lokaal mogelijk geproduceert kan worden, door lokale uitvoerende partijen.

De herinterpretatie van het meubilair, in opdracht van Provincie Utrecht, is voortgekomen en een vervolg van het Liniemeubilair voor de Nieuwe Hollandse Waterlinie zoals vanaf 2010 geplaastst en te vinden in gebied van de Nieuwe Hollandse Waterlinie. Hier vind u informatie, gebruikhandleidingen, bouwtekeningen, digitale files en producenten van het Liniemeubilair. Dit open source platform biedt handvatten aan ondernemers in het gebied van de Nieuwe Hollandse Waterlinie. We bieden ontwerpen ter ondersteuning van de inrichting van forten en werken, informatievoorziening, banken, afvalbakken, hekwerken en verlichting.

De informatie die u hier vind is vrij te gebruiken en toe te passen. 

Ons doel is te komen tot een heldere identiteit en uitstraling gebaseerd op de cultuur historische waarden van de Nieuwe Hollandse Waterlinie, waar alle uiteenlopende betrokken partijen, ondernemers en gebruikers van het gebied vrij gebruik van kunnen maken en toepassen.

![Image](https://user-images.githubusercontent.com/117828831/201355275-69bb22dc-4032-4aa5-a6a7-15a62210079e.jpg)
